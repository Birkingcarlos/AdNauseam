Πατάμε στις διαφημίσεις, ώστε να μην το κάνεις εσύ.

Καθώς οι διαδικτυακές διαφημίσεις γίνονται ολοένα και πιό ευρέως διαδεδομένες και ανεξέλεγκτες, το AdNauseam λειτουργεί αυτοματοποιώντας το πάτημα διαφημίσεων καθολικά και τυφλά, εκ μέρους των χρηστών του. Έχει φτιαχτεί βασισμένο στο uBlock Origin, το AdNauseam πατά μόνο του σιωπηλά όλες τις μπλοκαρισμένες διαφημίσεις, καταγράφοντας έτσι μια επίσκεψη στις βάσεις δεδομένων των οργανισμών διαφημίσεων. Καθώς τα συλλεγόμενα δεδομένα παρουσιάζουν τον χρήστη ως ένα "παμφάγο" διαφημίσεων, η παρακολούθηση των χρηστών και η στοχευμένη διαφήμιση γίνονται πλέον μάταια. Διάβασε περισσότερα για το AdNauseam σε αυτό το άρθρο.

Το AdNauseam είναι ένα ελεύθερο πρόσθετο για τον browser, σχεδιασμένο να τροποποιεί και να μπερδεύει τα δεδομένα περιήγησης, και να προστατεύει τους χρήστες του από την παρακολούθηση από τα δίκτυα διαφήμισης. Παράλληλα, το AdNauseam δρα ως μέσο για την ανάδειξη της δυσαρέσκειας τν χρηστών με τα δίκτυα διαφημίσεων που δεν σέβονται την ιδιωτικότητα και προωθούν αντζέντες μαζικής παρακολούθησης.

Το AdNauseam ανήκει σε μια ευρύτερη κλάση τεχνικών εργαλείων τα οποία προσπαθούν να πετύχουν ηθικούς, πολιτικούς και εκφραστικούς σκοπούς. Αφού η βιομηχανία έχει αποτύχει να αυτορυθμιστεί ή με κάποιο τρόπο να αντιμετωπίσει την υπερβολική παρακολούθηση στο διαδίκτυο, το AdNauseam επιτρέπει σε μεμονωμένους χρήστες να πάρουν το ζήτημα στα χέρια τους, και να αντισταθούν στη μονομερή αυτή παρακολούθηση. Με αυτή τη σκοπιά, το λογισμικό αυτό ακολουθεί μια προσέγγιση παρεμφερή με αυτή του TrackMeNot, χρησιμοποιώντας τεχνικές τροποποίησης και μπερδέματος (obfuscation) ως μια στρατηγική για να μετατοπιστεί η ισορροπία της εξουσίας μεταξύ αυτών που παρακολουθούν και αυτών που παρακολουθούνται. Για περισσότερες πληροφορίες για αυτή τη προσέγγιση, παρακαλώ δες αυτό το άρθρο.