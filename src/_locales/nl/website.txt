Klikt op advertenties zodat jij dat niet hoeft te doen

Naarmate online reclame steeds alomtegenwoordiger en niet gesanctioneerd wordt, werkt AdNauseam aan het voltooien van de cyclus door namens haar gebruikers universeel en blindelings op advertenties te klikken. Gebouwd op uBlock Origin, klikt AdNauseam stilletjes op iedere geblokkeerde advertentie en registreert het een bezoek op de databases van advertentienetwerken.  Doordat de verzamelde data een enorme diversiteit van klikstromen laat zien, word het volgen van, het richten op en het surveilleren van gebruikers zinloos. Lees meer over AdNauseam in dit paper.

AdNauseam is een browserextensie ontworpen om surf-gedrag op het internet te verbergen en gebruikers te beschermen tegen gevolgd worden door advertentienetwerken. Tegelijkertijd dient AdNauseam als middel om de ontevredenheid van gebruikers over advertentienetwerken te vergroten die privacy negeren en agenda's van bulksurveillance faciliteren.

AdNauseam sluit zich aan bij een bredere klasse van technische systemen die poogt ethische en politieke doelen te dienen. In het licht van het falen van de industrie om zichzelf te reguleren of op een andere manier de excessen van het volgen van gebruikers en netwerken aan te pakken, biedt AdNauseam de individuele gebruiker de mogelijkheid om zaken in eigen hand te nemen en terug te vechten tegen het eenzijdige toezicht. In hetzelfde licht volgt deze software een benadering vergelijkbaar met TrackMeNot, waarin verduistering dient als strategie om het machtsevenwicht tussen zij die volgen en gevolgd worden te verschuiven.  Voor verdere informatie over deze benadering, zie dit paper.