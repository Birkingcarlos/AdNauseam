Clicca sulle pubblicita, così non devi farlo tu.

Poiché la pubblicità online diventa sempre più onnipresente e non consensuale, AdNauseam si occupa di completare il ciclo automatizzando i clic sugli annunci in modo universale e alla cieca per conto dei suoi utenti. Sviluppato su uBlock Origin, AdNauseam clicca silenziosamente su ogni annuncio bloccato, registrando una visita sui database dei network pubblicitari. Poiché i dati raccolti mostrano un flusso di clic "onnivoro", il monitoraggio, il targeting e la sorveglianza degli utenti diventano inutili. Scopri di più su AdNauseam in questo documento.

AdNauseam è un'estensione del browser gratuita progettata per offuscare i dati di navigazione e proteggere gli utenti dal tracciamento da parte dei network pubblicitari. Allo stesso tempo, AdNauseam è anche un mezzo per amplificare il malcontento degli utenti nei confronti dei network pubblicitari che ignorano la privacy e facilitano i programmi di sorveglianza di massa.

AdNauseam si inserisce in una classe più ampia di soluzioni tecniche mirate a perseguire fini etici, politici ed espressivi.  Alla luce dell'incapacità del settore di autoregolarsi e affrontare gli eccessi del tracciamento in rete, AdNauseam consente ai singoli utenti di prendere in mano la situazione, combattendo contro la sorveglianza unilaterale. In quest'ottica, il software segue un approccio simile a quello di TrackMeNot, impiegando l'offuscamento come strategia per cambiare i rapporti di forza tra i tracciatori e i tracciati. Per ulteriori informazioni su questo approccio, consultare questo documento.